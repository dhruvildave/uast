कृष्णयजुर्वेदीय तैत्तिरीय आरण्यके दशम प्रपाठके त्रयोदशानुवाके

नारायणोपनिषद्

हरिः ओं सहस्त्रशीर्षं देवं विश्वाक्षं विश्वशंभुवम्।
विश्वं नारायणं देवमक्षरं परमं पदम्॥१॥

विश्वतः परमन्नित्यं विश्वं नारायणं हरिम्।
विश्वमेवेदं पुरुषस्तद्विश्वमुपजीवति॥२॥

पतिं विश्वस्याऽऽत्मेश्वरं शाश्वतं शिवमच्युतम्।
नारायणं महाज्ञेयं विश्वात्मानं परायणम्॥३॥

नारायणपरोज्योतिरात्मानारायणः परः।
नारायणपरं ब्रह्मातत्वं नारायणः परः
नारायणपरो ध्याता ध्यानं नारायणः परः॥४॥

यच्चकिञ्चिज्जगत्सर्वं दृश्यते श्रूयतेऽपि वा।
अन्तर्बहिश्च तत्सर्वं व्याप्य नारायणः स्थितः॥५॥

अनन्तमव्ययंकविं समुद्रेन्तं विश्वशंभुवम्।
पद्मकोशप्रतिकाशं हृदयंचाप्यधोमुखम्॥६॥

अधोनिष्ट्यावितस्यान्ते नाभ्यामुपरि तिष्ठति।
ज्वालमालाकुलंभाती विश्वस्याऽऽयतनं महत्॥७॥

संततं शिलाभिस्तु लम्बत्याकोशसन्निभम्।
तस्यान्ते सुषिरं सूक्ष्मं तस्मिन्सर्वं प्रतिष्ठितम्॥८॥

तस्यमध्ये महानग्निर्विश्वार्चिर्विश्वतोमुखः।
सोऽग्रभुग्विभजन्तिष्ठन्नाहारमजरः कविः।
तिर्यगूर्ध्वमधःशायी रश्मयस्तस्य संतता॥९॥

संतापयति स्वंदेहमापादतलमस्तकः।
तस्यमध्ये वह्निशिखा अणीयोर्ध्वा व्यवस्थितः॥१०॥

नीलतोयदमध्यस्थात् विद्युल्लेखेवभास्वरा।
नीवारशूकवत्तन्वी पीता भास्वत्यणूपमा॥११॥

तस्याः शिखायाः मध्ये परमात्मा व्यवस्थितः।
सब्रह्मा सशिवः सहरिः सेन्द्रः सोक्षरः परमः स्वराट्॥१२॥

ओं सह नाववतो सह नौ भुनक्तु सह वीर्यं करवावहै।
तेजस्विनावधीतमस्तु मा विद्विषावहै॥
ओं शान्तिः शान्तिः शान्तिः॥
